# UP_project_11_2025-26
## Описание
Проектът е конзолна игра, симулираща студентския живот по време на изпитна сесия (45 дни), като целта на играча е да премине всички изпити, без да остане без пари или психическa.

## Как се използва
- Изберете да започнете нова игра или да заредите последната започната игра
- При нова игра изберете трудност (Easy / Medium / Hard), като взависимост от избора имате различни начални показатели
- Всеки ден избирайте една дейност

## Правила на играта
- Играта продължава 45 дни, като всеки ден играчът избира една дейност, която да изпълни.
- Играчът разполага с четири показателя: пари, енергия, психика и знания.
- Всяка дейност променя показателите по различен начин – някои увеличават знанията, други възстановяват енергия или психика, а трети носят пари.
- В определени дни се провеждат изпити. В изпитен ден играчът е длъжен да се яви на изпита.
- Успешното преминаване на изпит зависи от знанията, психиката, енергията и елемент на случайност.
- Ако енергията падне под 0, играчът припада и губи един ден.
- Играта приключва при изчерпване на парите, при срив на психиката или при изтичане на 45-ия ден, като победа се постига само ако и петте изпита са взети успешно.
- Състоянието на играта се запазва автоматично във файл след всеки ход (ден) и може да бъде заредено при следващо стартиране.

## Описание на дейностите
- **Ходене на лекции:** *Увеличава знанията, но намалява енергията и психиката. Има малък шанс лекциите да бъдат пропуснати частично.*
- **Учене вкъщи:** *Дава по-голямо увеличение на знанията, но е изморително и намалява енергията и психиката. Съществува риск от разсейване.*
- **Учене с приятел:** *Комбинация между учене и социален живот – увеличава знанията и психиката, но с по-малка ефективност и разход на енергия.*
- **Хранене в стола:** *Евтин начин за възстановяване на енергия и психика, с малък шанс храната да е лоша.*
- **Ядене на дюнер:** *По-скъпо, но възстановява повече енергия и психика. Има шанс да доведе до негативен ефект.*
- **Посещение на бар:** *Значително повишава психиката, но струва пари и намалява енергията. Възможно е прекаляване.*
- **Посещение на клуб:** *Дава най-голямо повишение на психиката, но е най-изморително и скъпо занимание.*
- **Почивка:** *Възстановява енергията и психиката. Възможни са както положителни, така и отрицателни случайни ефекти.*
- **Работа:** *Носи пари, но намалява енергията и психиката. Понякога работният ден е по-тежък от обикновено.*
- **Полагане на изпит:** *Достъпно само в изпитен ден. Изходът зависи от текущите показатели и късмета.*

## Основни функционалности
- Състоянието на играта се съхранява в глобални променливи, които описват показателите на играча – пари, енергия, психика, знания, текущ ден и информация за изпитите.
- Основният игрови цикъл се намира във функцията main(), която стартира играта и преминава през дните до края на изпитния период. Всеки ден се обработва от функцията NewDay(), която показва текущото състояние, активира случайни събития и позволява избор на дейност.
- Изборът на действия се управлява от функцията ProcessCommand(), като всяка дейност е реализирана в отделна функция. Промените в показателите се извършват чрез обща функция UpdateStat(), която следи за критични състояния, край на играта и ограничава показателите в интервала [0, 100].
- Изпитите се провеждат в предварително определени дни, а успехът при тях се изчислява на база натрупаните знания, психика, енергия и елемент на случайност.
- Играта поддържа запис и зареждане на състоянието чрез текстов файл, а интерфейсът е реализиран с текст и ASCII рамки за по-добра четимост.
